UniHub Gizlilik Politikası
Son Güncelleme Tarihi: 22 Ağustos 2025

UniHub'a hoş geldiniz. Bu Gizlilik Politikası, UniHub mobil uygulamasını ("Hizmet") kullandığınızda kişisel bilgilerinizi nasıl topladığımızı, kullandığımızı, paylaştığımızı ve koruduğumuzu açıklamaktadır.

Hizmetimizi kullanarak, bu politikada açıklanan veri toplama ve kullanma uygulamalarını kabul etmiş olursunuz.

1. Topladığımız Bilgiler
Kayıt Şartı: Hizmetimiz, üniversite öğrencilerinin güvenli bir platformda etkileşim kurmasını sağlamak amacıyla yalnızca .edu.tr uzantılı e-posta adresleri ile kayıt kabul etmektedir.

Topladığımız bilgiler şunlardır:

Hesap Bilgileri: Ad, soyad, .edu.tr uzantılı e-posta adresi, öğrenci numarası ve şifre.

Öğrenci Numarası: Bu bilgi, yalnızca üniversite topluluğu içindeki kimlik doğruluğunu sağlamak ve okul içi etkileşimi kolaylaştırmak amacıyla istenir.

Profil Bilgileri: Profilinize istediğiniz zaman eklediğiniz profil fotoğrafı.

Kullanıcı İçerikleri: Hizmetimiz aracılığıyla oluşturduğunuz gönderiler, etkinlikler ve beğeniler.

Cihaz Bilgileri: Anlık bildirimler gönderebilmek için cihazınızla ilişkili anonim bir token bilgisi.

2. Bilgilerinizi Nasıl Kullanıyoruz?
Hesabınızı yönetmek, kulüplere ve etkinliklere erişiminizi sağlamak.

Üye olduğunuz kulüplerden anlık bildirimler göndermek.

Uygulama içi deneyiminizi kişiselleştirmek.

Hizmetimizin güvenliğini ve bütünlüğünü sağlamak.

3. Bilgilerinizi Nasıl Paylaşıyoruz?
Diğer Kullanıcılarla: Profiliniz, gönderileriniz ve etkinlik katılımlarınız, ilgili kulüplerin diğer üyeleri tarafından görülebilir.

Hizmet Sağlayıcılarla: Uygulamanın altyapısını sağlamak için üçüncü taraf hizmetler kullanıyoruz. Özellikle, kimlik doğrulama, veri depolama ve anlık bildirim hizmetleri için Google Firebase kullanmaktayız.

Yasal Yükümlülükler: Yasal bir zorunluluk veya resmî bir talep olması durumunda bilgilerinizi yetkili makamlarla paylaşabiliriz, ancak onun dışında hiçbir şekilde paylaşılmayacaktır.

4. Veri Güvenliği ve Saklama
Tüm verileriniz, Google Firebase tarafından sağlanan güvenli sunucularda saklanmaktadır.

Şifreleriniz, geri döndürülemez şekilde şifrelenmiş (hashlenmiş) olarak saklanır.

Silme işlemi gerçekleştiği anda tüm kullanıcı verileri anında ve geri döndürülemez şekilde kalıcı olarak silinir; yedeklerde bulunan veriler ise (Firebase tarafında) 30 gün içinde sistemden otomatik olarak kaldırılır.

5. Haklarınız ve Seçimleriniz
Bilgilere Erişim ve Güncelleme: Uygulama içindeki profil ve ayarlar ekranlarından kişisel bilgilerinize erişebilir ve bunları güncelleyebilirsiniz.

Hesabınızı Silme: Uygulama içerisindeki "Ayarlar" menüsünde bulunan "Hesabı Sil" seçeneği ile hesabınızı ve ilgili tüm verilerinizi kalıcı olarak silebilirsiniz. Bu işlem geri alınamaz.

Bildirimleri Kontrol Etme: Cihazınızın ayarlarından veya uygulama içindeki kulüp detay ayarlarından anlık bildirim isteklerinizi, uygulama ayarlarından bildirim izinlerinizi yönetebilirsiniz.

6. Çocukların Gizliliği
UniHub, 16 yaşın altındaki (Üniversite öğrencisi olmayan) kişilere yönelik değildir ve bu kişilerden bilerek veri toplamaz.

7. Bu Gizlilik Politikasındaki Değişiklikler
Bu Gizlilik Politikasını zaman zaman güncelleyebiliriz. Herhangi bir değişiklik yaptığımızda, yeni politikayı bu sayfada yayınlayacak ve "Son Güncelleme Tarihi"ni revize edeceğiz.

8. İletişim
Bu Gizlilik Politikası ile ilgili her türlü soru ve talep için bizimle iletişime geçebilirsiniz:
unihubtrdeu@gmail.com